<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<h2>
	<span style="color:#0000cd;"><span style="font-size: 22px;">शारीरिक फिटनेस बढ़ाने के उपाय</span></span></h2>

<span style="font-size:18px;">

मौजूदा भागदौड़ भरी जिंदगी में फिटनेस बरकरार रख पाना एक कठिन चुनौती है। लेकिन, बिना फिटनेस के इस दौड़ में बने रहना काफी मुश्किल काम है। तो, जानिए आप कैसे अपनी शारीरिक फिटनेस को बढ़ा सकते हैं।

<br />

 फिटनेस सेहतमंद होने का पैमाना कहा जा सकता है। दूसरे लफ्जों में कहें तो फिटनेस वह स्थिति है जिसमें यह परखा जा सके कि व्‍यक्ति किस हद तक स्‍वयं को पर‍िस्थितियों के अनुसार ढाल सकता है। यह केवल शारीरिक शक्ति का प्रश्‍न नहीं है, यह सवाल मानसिक क्षमता से भी जुड़ा है। तो ऐसे में फिटनेस मानसिक और शारीरिक दोनों रूप से फिट होने का नाम है।
<br />
<br />

कहते हैं एक स्‍वस्‍थ तन में ही एक स्‍वस्‍थ मन निवास करता है। अगर आप शारीरिक रूप से स्‍वस्‍थ हैं, तो आपका मन भी शांत और स्‍वस्‍थ रहेगा। आइए जानते हैं कैसे आप स्‍वयं को शारीरिक रूप से स्‍वस्‍थ रख सकते हैं।<br />
<br />

<strong>व्‍यायाम करें</strong>
<br />
<br />

व्‍यायाम करने से आपकी फिटनेस में इजाफा होता है। इससे व्‍यक्ति की शारीरिक क्षमता में तो इजाफा होता ही है साथ ही वह मानसिक रूप से भी अधिक शांत और मजबूत रहता है। व्‍यायाम करने से व्‍यक्ति स्‍वयं को अधिक ऊर्जावान महसूस करता है। व्‍यायाम जिम जाकर भी किया जा सकता है और घर पर भी। इसके साथ ही आप दौड़, जॉगिंग     के जरिये भी अपनी मांसपेशियों को मजबूती प्रदान कर सकते हैं। लेकिन, यहां भी कई लोगों को वक्‍त की कमी सताती है। ऐसे में आप कई अन्‍य तरीके भी आजमा सकते हैं।<br />
<br />

<strong>बड़े काम के घरेलू काम</strong>
<br />
<br />

हम एक आधुनिक दुनिया में रहते हैं। जहां तकनीक के नए आविष्‍कारों ने हमारी जिंदगी बेहद आसान बना दी है। घर के कामकाज के लिए भी हमारी निर्भरता बढ़ती जा रही है। चाहे फर्श साफ करना हो या कपड़े धोने हों, हम हर काम मशीनों के जरिये ही करना पसंद करते हैं। इस कारण हमारी शारीरिक गतिविधियां भी कम हो गयी हैं। थोड़े हाथ-पैर हिलाइये और छोटे मोटे काम तो खुद अपने हाथ से ही कीजिए।<br />
<br />

<strong>थोड़ा टहल लिया कीजिए</strong>
<br />
<br />

दफ्तर में बेशक आपका काम कुर्सी पर बैठने का हो, लेकिन जनाब थोड़ा बहुत टहल लेने में कोई बुराई नहीं है। चाय-पानी पीने के लिए अपनी कुर्सी से उठकर जाना आपके लिए अच्‍छा ही रहेगा। अगर संभव हो तो बस स्‍टॉप से अपने दफ्तर से पैदल चलकर जाइए। हो सके तो सीढ़‍ियां चढ़कर ऑफिस जाइए। इससे आपको काफी लाभ होगा। जानकार मानते हैं कि रोजाना 45 से 60 मिनट पैदल चलना आपको जरूरी फिटनेस प्रदान करता है।<br />
<br />

<strong>बागवानी</strong>
<br />
<br />

बागवानी एक बहुत अच्‍छा व्‍यायाम है। बागवानी से आप काफी कैलोरी बर्न कर सकते हैं। बागवानी के दौरान आप काफी शारीरिक क्रियाकलाप करते हैं। बागवानी से आपकी सभी जरूरी मांसपेशियों का व्‍यायाम होता है।<br />
<br />

<strong>खेलना है जरूरी</strong>
<br />
<br />

दोस्‍तों के साथ बैठकर गप्‍पें मारना अच्‍छी बात है। लेकिन, कैसा हो अगर दोस्‍तों के साथ जरा चहलकदमी कर ली जाए। एक जगह बैठकर कैलोरी ठूंसने से अच्‍छा है कि आप बेकार की कैलोरी खर्च करें। अगर दोस्‍तों के साथ कुछ देर आउटडोर गेम खेलने का मौका मिल जाए तो बात ही क्‍या। यह तो एक तीर से दो शिकार जैसा होगा। मस्‍ती की मस्‍ती और कैलोरी की छुट्टी।<br />
<br />

<strong>परिवार के साथ हो जाएं फिट</strong>
<br />
<br />

क्‍यों न अपने फिटनेस कार्यक्रम में परिवार को भी शामिल कर लिया जाए। सुबह-सुबह पूरा परिवार साइक्लिंग, स्विमिंग, जॉंगिंग या इस तरह की किसी एक्‍सरसाइज में शामिल हो जाए तो बात ही क्‍या।


</span>








</body>
</html>
